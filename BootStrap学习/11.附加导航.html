<!DOCTYPE html>
<html lang="zh-cn">

<head>
    <meta charset="UTF-8">
    <meta name="viewport" content="width=device-width,initial-scale=1.0">
    <title>练习</title>
</head>
<link rel="stylesheet" type="text/css" href="css/bootstrap.min.css">
<script type="text/javascript" src="js/jquery-3.2.1.min.js"></script>
<script type="text/javascript" src="js/bootstrap.min.js"></script>

<body data-spy="scroll" data-target="#myScroll" data-offset-top="125" id="main">
    <div class="container">
        <div class="jumbotron">
            <h1>古文观止</h1>
        </div>
        <div class="row">
            <div class="col-md-3" id="myScroll">
                <ul class="nav nav-pills nav-stacked " data-spy="affix" style="width: 200px;">
                    <li class="active"><a href="#main">首页</a></li>
                    <li><a href="#xunzi">荀子</a>
                    </li>
                    <li><a href="#wanbo">王勃</a></li>
                    <li><a href="#caozhi">曹植</a></li>
                    <li class="dropdown"><a data-toggle="dropdown" class="dropdown-toggle" href="#">贾谊 <span class="caret"></span>  </a>
                        <ul class="dropdown-menu " style="text-align:center;">
                            <li><a href="#gql" tabindex="-1">过秦论</a></li>
                            <li><a href="#dqyf" tabindex="-1">吊屈原赋</a></li>
                            <li><a href="#pnf" tabindex="-1">鹏鸟赋</a></li>
                        </ul>
                    </li>
                </ul>
            </div>
            <div class="col-md-9">
                <div class="section active">
                    <h2 class="text-center" id="xunzi">劝学</h2>
                    <p>君子曰：学不可以已。
                    </p>
                    <p>青， 取之于蓝， 而青于蓝； 冰， 水为之， 而寒于水。 木直中绳， 輮以为轮， 其曲中规。 虽有槁暴， 不复挺者， 輮使之然也。 故木受绳则直， 金就砺则利， 君子博学而日参省乎己， 则知明而行无过矣。
                    </p>
                    <p>故不登高山， 不知天之高也； 不临深溪， 不知地之厚也； 不闻先王之遗言， 不知学问之大也。 干、 越、夷、 貉之子， 生而同声， 长而异俗， 教使之然也。 诗曰： “嗟尔君子， 无恒安息。 靖共尔位， 好是正直。 神之听之， 介尔景福。” 神莫大于化道， 福莫长于无祸。
                    </p>
                    <p>吾尝终日而思矣， 不如须臾之所学也； 吾尝跂而望矣， 不如登高之博见也。 登高而招， 臂非加长也， 而见者远； 顺风而呼， 声非加疾也， 而闻者彰。 假舆马者， 非利足也， 而致千里； 假舟楫者， 非能水也，而绝江河。 君子性非异也， 善假于物也......
                    </p>
                </div>
                <div class="section">
                    <h2 class="text-center" id="wanbo">滕王阁序</h2>
                    <p>
                        豫章故郡， 洪都新府。 星分翼轸， 地接衡庐。 襟三江而带五湖， 控蛮荆而引瓯越。 物华天宝， 龙光射牛斗之墟； 人杰地灵， 徐孺下陈蕃之榻。 雄州雾列， 俊采星驰。 台隍枕夷夏之交， 宾主尽东南之美。 都督阎公之雅望， 棨戟遥临； 宇文新州之懿范， 襜帷暂驻。 十旬休假， 胜友如云； 千里逢迎， 高朋满座。 腾蛟起凤， 孟学士之词宗； 紫电青霜， 王将军之武库。 家君作宰， 路出名区； 童子何知， 躬逢胜饯。</p>
                    <p>
                        时维九月， 序属三秋。 潦水尽而寒潭清， 烟光凝而暮山紫。 俨骖騑于上路， 访风景于崇阿； 临帝子之长洲， 得天人之旧馆。 层峦耸翠， 上出重霄； 飞阁流丹， 下临无地。 鹤汀凫渚， 穷岛屿之萦回； 桂殿兰宫， 即冈峦之体势。</p>
                    <p> 披绣闼， 俯雕甍， 山原旷其盈视， 川泽纡其骇瞩。 闾阎扑地， 钟鸣鼎食之家； 舸舰迷津， 青雀黄龙之舳。 云销雨霁， 彩彻区明。 落霞与孤鹜齐飞， 秋水共长天一色。 渔舟唱晚， 响穷彭蠡之滨； 雁阵惊寒， 声断衡阳之浦。 </p>
                    <p>
                        遥襟甫畅， 逸兴遄飞。 爽籁发而清风生， 纤歌凝而白云遏。 睢园绿竹， 气凌彭泽之樽； 邺水朱华， 光照临川之笔。 四美具， 二难并。 穷睇眄于中天， 极娱游于暇日。 天高地迥， 觉宇宙之无穷； 兴尽悲来， 识盈虚之有数。 望长安于日下， 目吴会于云间。 ......</p>
                </div>
                <div class="section">
                    <h2 class="text-center" id="caozhi">洛神赋</h2>
                    <p>黄初三年， 余朝京师， 还济洛川。 古人有言， 斯水之神， 名曰宓妃。 感宋玉对楚王神女之事， 遂作斯赋。 其辞曰：</p>
                    <p>
                        余从京域， 言归东藩。 背伊阙， 越轘辕， 经通谷， 陵景山。 日既西倾， 车殆马烦。 尔乃税驾乎蘅皋， 秣驷乎芝田， 容与乎阳林， 流眄乎洛川。 于是精移神骇， 忽焉思散。 俯则末察， 仰以殊观， 睹一丽人， 于岩之畔。 乃援御者而告之曰： “尔有觌于彼者乎？ 彼何人斯？ 若此之艳也！” 御者对曰： “臣闻河洛之神， 名曰宓妃。 然则君王所见， 无乃日乎？ 其状若何？ 臣愿闻之。”</p>
                    <p>
                        余告之曰： “其形也， 翩若惊鸿， 婉若游龙。 荣曜秋菊， 华茂春松。 仿佛兮若轻云之蔽月， 飘摇兮若流风之回雪。 远而望之， 皎若太阳升朝霞； 迫而察之， 灼若芙蕖出渌波。 秾纤得衷， 修短合度。 肩若削成， 腰如约素。 延颈秀项， 皓质呈露。 芳泽无加， 铅华弗御。 云髻峨峨， 修眉联娟。 丹唇外朗， 皓齿内鲜， 明眸善睐， 靥辅承权。 瑰姿艳逸， 仪静体闲。 柔情绰态， 媚于语言。 奇服旷世， 骨像应图。 披罗衣之璀粲兮， 珥瑶碧之华琚。 戴金翠之首饰， 缀明珠以耀躯。 践远游之文履， 曳雾绡之轻裾。 微幽兰之芳蔼兮， 步踟蹰于山隅。......</p>
                </div>
                <div class="section">
                    <h2 class="text-center" id="gql">过秦论</h2>
                    <p>
                        秦孝公据崤函之固， 拥雍州之地， 君臣固守以窥周室， 有席卷天下， 包举宇内， 囊括四海之意， 并吞八荒之心。</p>
                    <p> 当是时也， 商君佐之， 内立法度， 务耕织， 修守战之具， 外连衡而斗诸侯。 于是秦人拱手而取西河之外。</p>
                    <p>
                        孝公既没， 惠文、 武、 昭襄蒙故业， 因遗策， 南取汉中， 西举巴、 蜀， 东割膏腴之地， 北收要害之郡。 诸侯恐惧， 会盟而谋弱秦， 不爱珍器重宝肥饶之地， 以致天下之士， 合从缔交， 相与为一。 当此之时， 齐有孟尝， 赵有平原， 楚有春申， 魏有信陵。 此四君者， 皆明智而忠信， 宽厚而爱人， 尊贤而重士， 约从离衡， 兼韩、 魏、 燕、 楚、 齐、 赵、 宋、 卫、 中山之众。 于是六国之士， 有宁越、 徐尚、 苏秦、 杜赫之属为之谋， 齐明、 周最、 陈轸、 召滑、 楼缓、 翟景、 苏厉、 乐毅之徒通其意， 吴起、 孙膑、 带佗、 倪良、 王廖、 田忌、 廉颇、 赵奢之伦制其兵。 尝以十倍之地， 百万之众， 叩关而攻秦。 秦人开关延敌， 九国之师， 逡巡而不敢进。 秦无亡矢遗镞之费， 而天下诸侯已困矣。 于是从散约败， 争割地而赂秦。 秦有余力而制其弊， 追亡逐北， 伏尸百万， 流血漂橹； 因利乘便， 宰割天下， 分裂山河。 强国请服， 弱国入朝。</p>
                    <p>
                        延及孝文王、 庄襄王， 享国之日浅， 国家无事。 及至始皇， 奋六世之余烈， 振长策而御宇内， 吞二周而亡诸侯， 履至尊而制六合， 执敲扑而鞭笞天下， 威振四海。 南取百越之地， 以为桂林、 象郡； 百越之君， 俯首系颈， 委命下吏。 乃使蒙恬北筑长城而守藩篱， 却匈奴七百余里； 胡人不敢南下而牧马， 士不敢弯弓而报怨。 于是废先王之道， 焚百家之言， 以愚黔首； 隳名城， 杀豪杰； 收天下之兵， 聚之咸阳， 销锋镝， 铸以为金人十二， 以弱天下之民。 然后践华为城， 因河为池， 据亿丈之城， 临不测之渊， 以为固。 良将劲弩守要害之处， 信臣精卒陈利兵而谁何。 天下已定， 始皇之心， 自以为关中之固， 金城千里， 子孙帝王万世之业也。 秦王既没， 余威震于殊俗。 然陈涉瓮牖绳枢之子， 氓隶之人， 而迁徙之徒也； 才能不及中人， 非有仲尼， 墨翟之贤， 陶朱、 猗顿之富； 蹑足行伍之间， 而倔起阡陌之中， 率疲弊之卒， 将数百之众， 转而攻秦； 斩木为兵， 揭竿为旗， 天下云集响应， 赢粮而景从。 山东豪俊遂并起而亡秦族矣。 且夫天下非小弱也， 雍州之地， 崤函之固， 自若也。 陈涉之位， 非尊于齐、 楚、 燕、 赵、 韩、 魏、 宋、 卫、 中山之君也； 锄懮棘矜， 非铦于钩戟长铩也； 谪戍之众， 非抗于九国之师也； 深谋远虑， 行军用兵之道， 非及向时之士也。 然而成败异变， 功业相反， 何也？ 试使山东之国与陈涉度长絜大， 比权量力， 则不可同年而语矣。 然秦以区区之地， 致万乘之势， 序八州而朝同列， 百有余年矣； 然后以六合之家， 崤函为宫； 一夫作难而七庙隳， 身死人手， 为天下笑者， 何也？ 仁义不施而攻守之势异也。 ......</p>
                </div>
                <div class="section">
                    <h2 class="text-center" id="dqyf">吊屈原赋</h2>
                    <p>
                        谊为长沙王太傅，既以谪去，意不自得；及度湘水，为赋以吊屈原。屈原，楚贤臣也。被谗放逐，作《离骚》赋，其终篇曰：“已矣哉！国无人兮，莫我知也。”遂自投汨罗而死。谊追伤之，因自喻，其辞曰：</p>
                    <p>
                        恭承嘉惠兮，俟罪长沙；侧闻屈原兮，自沉汨罗。造讬湘流兮，敬吊先生；遭世罔极兮，乃殒厥身。呜呼哀哉！逢时不祥。鸾凤伏竄兮，鸱枭翱翔。闒茸尊显兮，谗谀得志；贤圣逆曳兮，方正倒植。世谓随、夷为溷兮，谓跖、蹻为廉；莫邪为钝兮，铅刀为銛。吁嗟默默，生之无故兮；斡弃周鼎，宝康瓠兮。腾驾罷牛，骖蹇驴兮；骥垂两耳，服盐车兮。章甫荐履，渐不可久兮；嗟苦先生，独离此咎兮。</p>
                    <p>
                        讯曰：已矣！国其莫我知兮，独壹郁其谁语？凤漂漂其高逝兮，固自引而远去。袭九渊之神龙兮，沕深潜以自珍；偭蟂獭以隐处兮，夫岂从虾与蛭蟥？所贵圣人之神德兮，远浊世而自藏；使骐骥可得系而羁兮，岂云异夫犬羊？般纷纷其离此尤兮，亦夫子之故也。历九州而其君兮，何必怀此都也？凤凰翔于千仞兮，览德辉而下之；见细德之险徵兮，遥曾击而去之。彼寻常之污渎兮，岂能容夫吞舟之巨鱼？横江湖之鳣鲸兮，固将制于蝼蚁。</p>
                </div>
                <div class="section">
                    <h2 class="text-center" id="pnf">鹏鸟赋</h2>
                    <p>
                        谊为长沙王傅三年，有鵩飞入谊舍。鵩似鸮，不祥鸟也。谊即以谪居长沙，长沙卑湿，谊自伤悼，以为寿不得长，乃为赋以自广也。其辞曰：</p>
                    <p>
                        单阏之岁兮，四月孟夏，庚子日斜兮，鵩集予舍。止于坐隅兮，貌甚闲暇。异物来崒兮，私怪其故。发书占之兮，谶言其度，曰：“野鸟入室兮，主人将去。”请问于子鵩兮：“予去何之？吉乎告我，凶言其灾。淹速之度兮，语予其期。”鵩乃叹息，举首奋翼；口不能言，请对以臆：</p>
                    <p>
                        “万物变化兮，固无休息。斡流而迁兮，或推而还。形气转续兮，变化而嬗。沕穆无穷兮，胡可胜言！祸兮福所依，福兮祸所伏；忧喜聚门兮，吉凶同域。彼吴强大兮，夫差以败；越栖会稽兮，勾践霸世。斯游遂成兮，卒被五刑；傅说胥靡兮，乃相武丁。夫祸之与福兮，何异纠纒；命不可说兮，孰知其极！水激则旱兮，矢激则远；万物回薄兮，振荡相转。云烝雨降兮，纠错相纷；大钧播物兮，坱圠无垠。天不与虑兮，道不可与谋；迟速有命兮，焉识其时？</p>
                    <p>
                        且夫天地为炉兮，造化为工；阴阳为炭兮，万物为铜。合散消息兮，安有常则？千变万化兮，未始有极，忽然为人兮，何足控揣；化为异物兮，又何足患！小智自私兮，贱彼贵我；达人大观兮，物无不可。贪夫殉财兮，烈士殉名。夸者死权兮，品庶每生。怵迫之徒兮，或趋西东；大人不曲兮，意变齐同。愚士系俗兮，僒若囚拘；至人遗物兮，独与道俱。众人惑惑兮，好恶积意；真人恬漠兮，独与道息。释智遗形兮，超然自丧；寥廓忽荒兮，与道翱翔。乘流则逝兮，得坎则止；纵躯委命兮，不私与己。其生兮若浮，其死兮若休？澹乎若深渊之静，泛乎若不系之舟。不以生故自保兮，养空而浮；德人无累兮，知命不忧。细故蒂芥兮，何足以疑！”</p>
                </div>
            </div>
        </div>
    </div>
</body>

</html>